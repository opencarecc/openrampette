---
layout: post
title: "Una nuova procedura, arriva il prototipo"
subtitle: "Uno strumento digitale per rendere la procedura di regolamentazione più intuitiva, più facile da compilare, più veloce, senza frustrazioni"
date: 2017-07-19
image: "https://edgeryders.eu/uploads/default/original/2X/c/cb9ab675aa829a3252d66680a6cd15bff0f44492.jpg"
categories: ["procedura"]
by: "Alessandro"
excerpt:
lang: it
ref:
published: true
---

Ciao, nuovo aggiornamento dal progetto open rampette - la procedura!

Ci siamo lasciati con i risultati della nostra ricerca tra gli utenti durante l'ultimo episodio (link). Tutte intuizioni utili per la squadra di WeMake per iniziare a prototipare una nuova interfaccia, uno strumento digitale per rendere la procedura di regolamentazione più intuitiva, più facile da compilare, più veloce, senza frustrazioni.

Al fine di garantire l'accessibilità, la compatibilità per sistemi operativi e piattaforme differenti e per consentire di modificare agilmente e in vista di una futura implementazione, abbiamo deciso di prototipare questo strumento come una web app, accessibile da qualsiasi browser.

Ecco i fattori chiave che ci hanno portato a progettare uno strumento che si concentra sulle necessità dell’utente e non sulle necessità della burocrazia:

**Complessità**

È molto comune purtroppo che le procedure burocratiche siano progettate in modo da soddisfare principalmente le esigenze della burocrazia. Nel nostro caso ad esempio il modo in cui sono organizzate le informazioni nella procedura non prende in considerazione come Minerva (la proprietaria del nostro negozio) avrebbe ragionato davanti al problema dell'accessibilità, ma altresì sono poste nella prospettiva di risolvere un problema burocratico, principalmente dal punto di vista della persona che avrebbe esaminato il modulo riempito.
Quindi la prima cosa che abbiamo fatto è stata la creazione di uno schema logico delle domande che Minerva si sarebbe chiesta approcciando il problema dell'accessibilità.
[
[Pic data flow]](https://edgeryders.eu/uploads/default/original/2X/9/9a613777d0431bccbdada123312b4a7ad8233e1c.jpg)

Le domande che avrebbero esonerato in modo più diretto Minerva dal completamento della procedura sono state messe in primo piano. Questo potrebbe sembrare strano o ingiusto per alcuni di voi, come se volessimo favorire gli esercenti a saltare la procedura, ma naturalmente questo non è quello che vogliamo... Proviamo a metterci per un secondo nei panni di Minerva, saresti felice o frustrata di aver calcolato marciapiede, scalino, pendenza, aver cercato online una rampa (o contattato un produttore di rampe) solo per poi sapere che dato che il tuo negozio è in fase di ristrutturazione è obbligatorio seguire un altro tipo di procedura? Penso che chiunque tra noi Minerve si sentirebbe alquanto frustrata...

È con questo approccio che abbiamo fatto del nostro meglio per guidare Minerva esattamente alle aree della procedura che più sono di interesse per la sua situazione specifica, evitandole in questo modo di dover leggere (a meno che non lo voglia esplicitamente) ciò che di fatto non sarebbe di suo interesse per la risoluzione del suo problema.


**Comprensione**

Un grosso problema della procedura riscontrato durante la ricerca con gli utenti sono stati i termini tecnici.
Dopo aver letto e riveduto tutti i documenti, abbiamo approcciato al problema in due modi:
Innanzitutto abbiamo cercato di capire e interpretare al meglio ciò che veramente la domanda chiedeva, per poi quindi riformulare una nuova domanda che arrivasse al punto ed utilizzando un linguaggio più possibile vicino a quello di Minerva
In secondo luogo abbiamo seguito la regola che "un'immagine vale mille parole" e abbiamo accompagnato il testo con immagini e illustrazioni ovunque possibile

**Assistenza**

In linea con la semplificazione della logica della procedura e la ristrutturazione del flusso di dati, abbiamo deciso di dare a questo strumento digitale la forma di una serie di domande, proprio come se Minerva fosse intervistata e assistita da un dipendente del comune durante il riempimento la procedura.

**Piacere**

Ultimo ma non meno importante, abbiamo voluto dare all'interfaccia un aspetto fresco ma soprattutto semplice. Abbiamo deciso di utilizzare le linee guida grafiche del progetto opencare, ma sforzandoci soprattutto di:
Rendere il testo molto leggibile
Facilitare l’individuazione e comprensione dei pulsanti per la navigazione
Evitare icone e illustrazioni non chiare

È possibile testare il prototipo qui ([link](https://pr.to/7VVRQ5/)).
Il tuo feedback sarebbe estremamente prezioso per darci la possibilità di progettare uno strumento migliore!

Nel prossimo episodio condivideremo ciò che abbiamo imparato durante i test di usabilità svolti sull’interfaccia. Ci auguriamo di avviare una conversazione su come possiamo migliorare quanto prodotto :)
