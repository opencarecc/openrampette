---
layout: post
title: "lo sticker di open rampette"
subtitle: "abbiamo ascoltato i vostri consigli, ecco lo sticker definitivo"
date: 2017-08-01
image: "/assets/images/final_sticker.jpg"
categories: [comunicazione]
by: "Valeria"
---
Attraverso questi momenti di confronto, il dialogo con i negozianti e con gli utenti finali ciò che è emerso in modo ricorrente è la necessità di una comunicazione efficace che, oltre a  trasferire con chiarezza  il messaggio rendendo la comunità più consapevole, agisca anche come elemento di attivazione collettiva per il miglioramento dell’esperienza di accessibilità nella propria città.

Ci sono arrivati diversi commenti positivi e suggerimenti di miglioramento ma anche piccole critiche, in particolare rispetto alle proposte bicolore tagliate diagonalmente al centro che rischiavano di essere confuse con un segnale di divieto. Problema non di scarso interesse se l’intenzione è quella di comunicare accessibilità.
Quindi, abbiamo fatto tesoro dei vostri feedback e abbiamo deciso di elaborare una nuova versione dell’adesivo che ne tenesse conto.

Considerati i molti feedback che sottolineavano l’importanza di rappresentare la rampa sotto l’icona abbiamo deciso di abbassare la linea diagonale che divide i due colori, creando una solida rampa bianca.
Anche la combinazione dei colori è stata rivista per massimizzare il contrasto e rendere l’icona più riconoscibile possibile.
Come ultimo tocco abbiamo ridotto la dimensione del testo “rampette.opencare.cc”, per dare più enfasi all’icona che è abbastanza esplicativa di per sé.

Speriamo apprezzerete quest’ultima versione dello sticker!
